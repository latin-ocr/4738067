2

 

Priusquam autem Alberici opera ad fontes reducta pro-
ponamus, quo modo textum eorum consarcinarit paucis
disseramus. Liber Mythographi Vaticani tertii plane
diversa a primo et secundo ratione compositus est: illi
deorum hominumque fabulas singillatim exponunt; hic prae-
cipuorum tantum deorum ac semideorum fabulas continuo
stilo exsequitur neque e brevibus narrationibus, sed peramplis
tractatibus constat. - Hoc maius opus Albericus, ut quondam
Varro solebat, in epitomen exiguam „de deorum imagini-
bus libellum“ coegit. —— Quibus dictis quanto difficilius
fontes Alberici operum quam mythographi Vaticani Ι et II
disquirantur dilucide cognosci potest: Albericus in singula
capita varios diversosque fontes tanta industria contraxit,
ut interdum ubi ab uno fonte ad alterum transeat perspici
vix possit, praesertim cum saepius iungendi causa nonnulla
verba vel sententias ex suo ingenio adicere non vereatur.
Haec quaestio in intricatis versaretur, nisi. compilator non—
nullos scriptores nominasset; at illi peramplis tantummodo
locis ab eo commemorantur. Huc accedit quod Albericus non
raro a fontis sui elocutione maxima licentia discedit, cum a
verbositate confusione turgidoque narrandi genere auctorum
omnino abhorreat semperque sermonis simplicitatem sectetur.

Iam fontes ab Alberico in suum usum conversos respicien-
tibus primarii et secundarii discernendi videntur. Fontes
primarios hos statuimus:

A) Fulgentii1) a) mitologiarum l. tres

b) Vergilianae Continentiae sec. Phil. Mor.
Expositionem.

Fulgentius primo looo nominandus est, cum Albericus in
opere suo maiore instituendo et ordinando eius exemplum se-
cutus sit. Velim conferas: ,

Fulg. lib. Ι fab. I unde idolum Ν myth. prooemium
II fab. Saturni Ν Ι Saturnus
et Opis Ν II Cybele (z Ops)
III de Iove Ν ΙΙΙ Iuppiter
et Iunone Ν IV Iuno

¹) Opera ed. R. Helm Lipsiae 1898.

 


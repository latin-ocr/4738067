11

 

Postquam quorum vestigia Albericus in operibus suis pres-
serit cognovimus, relinquitur ut breviter disseramus, quae my-
thographum ipsum ex suo ingenio addidisse arbitremur. Qua
in re auctor multo pluris mythographis Vaticanis I et II aesti-
mandus est. Illi nisi singulas veterum fabulas et fabulosas
explanationes non expilaverunt, Albericus nonnumquam ad hane
vel illam fabulam ex suo ingenio interpretationem sive ratio-
nalem sive moralem addidit. Quin etiam etymologias quasdam
fingere non veretur; ut exemplum afferam: III 5, 1 (p. 171,
25—26 ed. Bod.) Tritonum nomen verbis ,quod aquae terras
terunt‘ explicat. Maxima autem libertate Albericus in rebus
theologicis suas sententias formulasque profert. (cf. III 6, 15).

Denique tempus esse videtur, ut qua aetate Albericus floru-
erit quaeramus. Alterum terminum ante quem praebet codex
Vaticanus Reginensis, cuius scripturam formam saeculi XII
prae se ferre Maius (praef. p. V) dixit. Terminus post quem
e fontibus colligitur. Cum nullum scriptorem a mythographo
adhibitum Remigio Autissiodorensi, quem exeunte saec. IX et
ineunte X floruisse constat, inferiorem inveniri evicerimus,
Albericum scriptoribus saeculi X vel XI esse accensendum
opinantes non nimis a vero aberrabimus. —- Quibus praemissis
iam opera Alberici ad fontes referamus.


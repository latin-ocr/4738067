8

 

illum sequi verisimillimum esse nemo negabit. Rari loci sunt,
quibus Albericus cum Isidoro solo consentiat. Qui cum non
verbo tenus exscripti sint, sed tantummodo satis magnam simi-
litudinem praebeant, utrum mythographus Isidorum an alium
fontem ad hoc tempus latentem ad manus habuerit, nobis in
medio est relinquendum.

F) scholia Statiana ¹).

G) scholia Horatiana 2).

Albericus eo scholiorum corpore videtur usus esse, quod
Pseu doacronis vocare consuevimus.

H) scholia Persiana ³).

I) scholia Lucani4).

Quamvis congeries scholiorum a F. Weber collata varii or-
dinis sit et multis mendis scateat, tamen facere non possumus
quin haec scholia adhibeamus, cum in iis hic vel illic frustula
et vestigia bonae atque rarae memoriae, quae in recentioribus
editionibus e diversis etsi optimis codicibus petitis desiderantur,
esse conservata conferendo cognoverimus.

L) Poetae a) Vergilius (Aen.)
b) Horatius (carm.)
c) Ovidius (fast. et metam.)
d) Lucanus
e) Statius (Theb.)
f) Iuvenalis ⁵).
M) Mythographus Vaticanus I. ⁴
Nimirum saepius loci plane congruentes vel similes inve-
niuntur, sed Albericum non mythographum V. I adisse, sed
fontes eius inde apparet, quod non raro hos scriptores, quos ille

ι) Lactantii Placidi qui dicitur comm. in Statii Theb. et comm. i. Ach.
rec. R. Iahnke Lipsiae 1898.

²) Pseudoacronis scholia in Hor. vetustiora rec. O. Keller Ι, ΙΙ Lip-
siae 1902.

⁸) Auli Persii Flacci Satirarum liber cum scholiis antiquis ed. O. Iahn
Lipsiae 1843.

⁴) Lucani Pharsalia vol. III continens scholiastas ed. C. F. Weber
Lipsiae 1831.

⁶) Scholia ad Iuvenalis satiras confecta perlustrantes nullum locum de-
teximus, qui tam insignem alicuius Alberici loci similitudinem prae se ferat,
ut mythographum hos commentarios ad manus habuisse colligi possit.

